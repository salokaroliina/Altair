<!DOCTYPE html>
<html lang="en" dir="ltr">
  <head>
    <meta charset="utf-8">
    <link rel="stylesheet" href="../style.css">
    <link rel="stylesheet" href="optiikka.css">
    <title>Tähtitieteellinen yhdistys Keski-Uudenmaan Altair ry</title>
  </head>
  <body>
    <div class="wrapper">

    <header>
    </header>
    <hr class="hr">
      <div class="sisalto">
        <a href="javascript:history.back()">&lt&lt Edellinen</a>
          <h1>Kaukoputket ja kiikarit</h1>
            <article class="kaukoputketTeksti">
              <p>Altairilla on käytössään kaikkiaan 13 kaukoputkea ja kiikaria. Pienimmät näistä kulkevat näppärästi vaikka repussa
                havaintoretkille ja suurimmat kaipaavat autokyytiä. Suurinta putkista voi siirrellä vain nosturilla ja kuorma-autolla, sen
                painaessa
                useita tonneja. Pienet putket ovat myös jäsenistön lainattavissa kerhoillassa tai muutoin annettavan kurssituksen jälkeen. </p>
            <hr>
              <h2>Peilikaukoputket</h2>
                <p><b>Lomo AZT-27</b></p>
                <img src="../kuvat/placeholder.png" alt="" id="lomo">
                <p>Yhdistyksen suurin kaukoputki. Artjärven Viestikalliolle pystytetty teleskooppi on alkujaan 80-luvulla Neuvostoliitosta Suomeen
                  clearing-kaupan osana tullut ammattitasoinen havaintolaite. Tultaessa 2000-luvulle teleskooppi oli jo pahasti vanhentunut sekä
                  varsin huonossa kunnossa. Helsingin yliopisto lahjoitti laitteen harrastajakäyttöön ja Altair siirsi sen Artjärvelle yhdessä
                  Artjärven Viestiteknisen yhdistyksen kanssa, jonka kanssa yhdistys myös omistaa sen. Cassegrain-tyyppisen teleskoopin pääpeilin
                  läpimitta on 500mm ja polttoväli 8000mm. Koko laite on noin 4m korkea ja painaa 6-8 tonnia. Kauden 2005-06 aikana teleskoopin
                  ympärille rakentuu 4,5x4,5 metrin pohja-alainen observatorio. </p>
                  <ul>
                    <li><a href="../artjarvi/index.html">Artjärven observatorio</a></li>
                  </ul>
            <hr>
                <p><b>31cm dobson</b></p>
                <img src="../kuvat/placeholder.png" alt="" id="dobson">
                <p>Yhdistyksen liikuteltavista kaukoputkista suurin. Alumiiniseen putkeen sijoitettu optiikka on Altairille harvinaisella tavalla
                  ostettu uutena maahantuojalta. Itse putken runko on hankittu suomalaiselta harrastajalta käyttämättömänä ja asennettu dobson
                  jalustalle. Myös teräksinen equatoriaalinen jalusta, tulevaa torniasennusta varten on varastossa. Newton-tyyppisen kaukoputken
                  pääpeilin läpimitta on 310mm ja polttoväli 1300mm. Kaukoputki on käytössä vain yhdistyksen omissa tilaisuuksissa, eikä sitä ole
                  lainattu jäsenille kotikäyttöön.</p>
            <hr>
                <p><b>Pikku-Lomo</b></p>
                <img src="../kuvat/placeholder.png" alt="" id="pikkulomo">
                <p>Lomo AZT-27:n kylkiäisenä tulleen autoquiderin optiikan ympärille rakennettu, Terho Erkkilän toteuttama cassegrain-tyyppinen
                  peilikaukoputki. Ilman tarkkoja tulevaisuuden suunnitelmia putki on asennettuna matalalle dobson-jalustalle ja on siis hivenen
                  hankala käsiteltävä. Suuri polttoväli tarjoaa kuitenkin kohtalaisen suuria suurennuksia ja optiikan laatu myös mahdollistaa sen.
                  Putken optinen läpimitta on 200mm ja polttoväli 4000mm. Tulevaisuudessa putkelle tullaan tekemään sen ominaisuuksia vastaava
                  jalusta ja mahdollisesti kiinteä sijoitus. </p>
            <hr>
                <p><b>Aarne</b></p>
                <img src="../kuvat/placeholder.png" alt="" id="aarne">
                <p>Altairin kunniajäsenen Aarne Arvosen yhdistykselle lahjoittaman optiikan ympärille toteutettu perinteinen Newton-kaukoputki,
                  dobson-jalustalla. Alkuperäisen, jo aikaisemmin romutetun kaukoputken tyyliä mukaillen Terho Erkkilä toteutti vanerisen,
                  nelikulmaisen putken ja siihen alumiiniset helat ja luukut. Aarne Arvosen alkujaan itse hioman peilin läpimitta on 150mm ja
                  polttoväli 1500mm. Aarne-putki on yksi Altairin ahkerimmin käytetyistä havaintolaitteista. </p>
              <hr>
                  <p><b>RET 50</b></p>
                  <img src="../kuvat/placeholder.png" alt="" id="ret50">
                  <p>Serkkunsa RET 45:n tehokkaampi versio. Kaukoputken katadioptrinen rakenne tekee rungosta fyysisesti lyhyemmän vaimentaen
                    heiluntaa tuulen ja havaitsijan toimien seurauksena. Umpinainen rakenne vähentää myös epämiellyttäviä lämpimän ilman virtauksia
                    putken sisällä. Kaukoputki on ollut välillä alkuperäistä hivenen epävakaata, puista kolmijalkaa tulevammassa rautajalustassa,
                    mutta on nyt taas palautettu alkuperäiseen jalkaansa. Huteruudestaan huolimatta puinen kolmijalka on lyömätön
                    kuljetettavuudessa ja siksi sopiva paljon lainakäytössä olevaan laitteeseen. Kaukoputken peilin läpimitta 114mm ja polttoväli
                    1000mm. </p>
              <hr>
                  <p><b>RET 45</b></p>
                  <img src="../kuvat/placeholder.png" alt="" id="ret45">
                  <p>Perinteinen Japanilainen Newton-peilikaukoputki. Yksi takavuosien myydyimmistä harrastajaputkista. Kaukoputki on ollut pitkään
                    sijoitettuna RET 50-kaukoputken jalustaan, tämän oltua kiinni raskaassa linkkipeilin jalassa. Jalustan vaikea kuljetettavuus
                    käytännössä lopetti RET 50-putken käytön ja nyt molemmat RET-kaukoputket ovat taas kiinni alkuperäisissä puisissa
                    jalustoissaan.
                    RET 45:n varustukseen kuuluu myös Auringon projisointitaso. Putken peilin läpimitta on 114mm, apupeilin läpimitta 33x48mm,
                    polttoväli 900mm ja valovoima 7,9 (f/d). Teoreettinen erotuskyky 1 kaariminuutti. </p>
              <hr>
                  <p><b>Mizar TAL-1</b></p>
                  <img src="../kuvat/placeholder.png" alt="" id="mizar">
                  <p>Neuvostovalmisteinen kaukoputki, joka saapui lahjoituksena jäsenkunnan iloksi elokuussa 2005. Muutamien pienten korjausten
                    jälkeen kaukoputki aloitti ahkeran havaintokäytön. Mizar on toiminut niin näytäntölaitteena, kerhoiltojen käytössä, kuin
                    jäsenistön lainaputkenakin. Kaukoputkessa on alkuperäisenä varustuksena tukeva metallijalusta, sakasalaisella pystytyksellä.
                    Newton-tyyppisen kaukoputken peilin läpimitta on 110mm, polttoväli 900mm ja valovoima 7,9 (f/d). </p>
              <hr>
                  <p><b>MTO 8</b></p>
                  <img src="../kuvat/placeholder.png" alt="" id="mto8">
                  <p>Pieni ja piskuinen kameran peilitele, joka on pienellä lisäpalalla muutettavissa cassegrain-tyyppiseksi peilikaukoputkeksi.
                    Ilman lisäpalaa putken perään sopivat kaikki vakiokierteen omaavat kamerat, esim. Altairin Zenit. Peilin läpimitta on 60mm
                    polttoväli 300mm. Kokemattomalle käyttäjälle kameraobjektiivien tapaan putken etupään kiertäminen tarkennettaessa vaatii pientä
                    harjoittelua. Myös etsinputken puuttuminen tuo oman lisävärin työskentelyyn. Laitteen rungossa on kierteet tavalliselle
                    kamerajalustalle, sekä isommalle standardille. </p>
              <hr>
                <h2>Linssikaukoputket</h2>
                <img src="../kuvat/placeholder.png" alt="" id="linssiputki">
                  <p><b>16,5cm linssikaukoputki</b></p>
                  <p>Lyhyt ja painava linssikaukoputki, jonka alkuna on ollut iso episkoopin linssi, kaikkine korjauslaseineen. Altairin jäsen Risto
                    Hiltunen asensi linssin taakse teräsputken ja sen jatkoksi panssarivunun periskoopin yläpään ja hännänhuipuksi valokuvien
                    suurennuskoneen tarkennuslaitteen. Koko komeus on ripustettuna Yleisradion vanhaan linkkipeilin jalkaan. Valovoimainen putki on
                    siis varsin painava, mutta mielenkiinoinen ja toimiva laite. (Tämä on se sama laite, jota erään tapahtumasarjan vuoksi
                    kutsutaan myös singoksi.) Linssin läpimitta on 165mm ja polttoväli 900mm. </p>
              <hr>
                  <p><b>Laiz Wetzlar</b></p>
                  <img src="../kuvat/placeholder.png" alt="" id="wetzlar">
                  <p>Saksalaiseen Laitzin linssioptiikkaan rakennettu pieni lasikuituinen linssikaukoputki. Altairin jäsenen, Kai Forssénin
                    konstruoiman kaukoputken tarkennuslaitteena toimii kameran objektiivi ilman linssejä. Putken pohjassa on kierteet normaalille
                    kamerajalustalle. Linssin läpimitta 95mm ja polttoväli 400mm. Putki on pienenä ja valovoimaisena erityisen sopiva esimerkiksi
                    komeettojen havaitsemiseen ja muutoinkin mukaanotettavaksi erilaisille retkille ja lomareissuille. </p>
              <hr>
                  <p><b>Bresser</b></p>
                  <img src="../kuvat/placeholder.png" alt="" id="bresser">
                  <p>Muovirunkoinen, kevyt linssikaukoputki. Kaukoputkelle on hankittu sen oman puisen jalustan ja pitkään käytetyn kamerajalustan
                    tilalle Lidlin Skylux-kaukoputken alumiininen kolmijalka. Kevyt peruskaukoputki soveltuu erityisesti planeetojen, Kuun ja
                    Auringon tarkkailuun sekä yleisputkeksi keveään harrastamiseen ja retkille. Linssin läpimitta on 60mm ja polttoväli 700mm.
                    Varusteista löytyy myös sovite 1,25 tuuman okulaareille. </p>
              <hr>
                <h2>Kiikarit</h2>
                  <p><b>Baader-kiikarit</b></p>
                  <img src="../kuvat/placeholder.png" alt="" id="baader">
                  <p>Aikoinaan, juuri ennen Hale-Bopp-komeetan ilmaantumista hankitut isohkot kiikarit. Kiikarit soveltuvat näppärän
                    kuljetettavuutensa ansiosta lomareissujen ja leirien havaintolaitteeksi. Sen hyvä valovoima, laaja näkökenttä ja molempien
                    silmien käyttömahdollisuus tekevät siitä hienon välineen taivaan maisemien ihailijalle, komeettojen ja muiden sumumaisten
                    kohteiden tarkkailijalle sekä satelliittien havaitsijalle. Kiikaria käytetään yleisimmin yhdistyksen Manfrotto-jalustalta,
                    pienen sovitepalan avulla, mutta se on mahdollista asettaa mille tahansa normaalille kameran tai videokameran jalustalle.
                    Linssien läpimitat ovat 80mm, suurennus 15 kertainen ja näkökenttä 3,5 astetta. </p>
              <hr>
                  <p><b>Olympus-kiikarit</b></p>
                  <img src="../kuvat/placeholder.png" alt="" id="olympus">
                  <p>Lahjoituksena saadut 7x50 peruskiikarit. Tähtitaivaan opiskeluun ja monen isomman havaintolaitteen apulaitteeksi soveltuva
                    väline. Perinteisten peruskiikarien koko ja kaikille harrastajille tutut toiminnot tekevät tästä välineestä varsin hyvän
                    valinnan myös lomareissujen yleiskiikariksi. Siis maisemien, lintujen ja tähtien tarkkailuun. Laite on pienellä
                    jalustasovitteella kelpo väline, jopa aivan kunnollisten havaintojenkin tekoon. </p>
            </article>
      </div>
        <footer>
          <hr class="hr">
          <p class="footeremail">altair(a)ursa.fi</p>
          <p class="footerupdate">Päivitetty pvm <br>
          © Copyright Tähtitieteellinen yhdistys Keski-Uudenmaan Altair ry </p>
        </footer>
    </div>
  </body>
</html>
