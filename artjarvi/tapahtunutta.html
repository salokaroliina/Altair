<!DOCTYPE html>
<html lang="en" dir="ltr">
  <head>
    <meta charset="utf-8">
    <meta name="viewport" content="width=device-width, initial-scale=1.0">

    <link rel="stylesheet" href="../style.css">
    <link rel="stylesheet" href="artjarvi.css">
    <script src="../script.js" charset="utf-8"></script>
    <title>Tähtitieteellinen yhdistys Keski-Uudenmaan Altair ry</title>
  </head>
  <body>
    <div class="wrapper">

    <header>
    </header>
    <hr class="hr">
      <div class="sisalto">
        <a href="javascript:history.back()">&lt&lt Edellinen</a>
        <p style="font-size: 15px; font-weight: bold; margin-bottom: -20px;">Artjärvi-projekti</p>
          <h1>Tapahtunutta</h1>
            <article class="tapahtunuttaTeksti">
              <p>Artjärvi-projektin Tapahtunutta-sivu seurailee projektin kulkua aina idean ensimmäisestä lausumisesta viimeisimpiin
                rakennusvaiheisiin. Sivulle kerätään kustakin vaiheesta muutamia kuvia ja niinpä sivun kuvat toimivat kaikki myös linkkinä isompaan
                kuvaan. Projektihistorian alkupäästä puuttuu vielä materiaalia ja erityisesti kuvia. Niitä lisätään omille kohdilleen sitä mukaa,
                kun niitä saadaan käyttöön ja sopivaan muotoon julkaistavaksi.<b>Uusimmat tapahtumat ovat sivun
                alalaidassa.</b></p>
            <hr>
              <h3>Vuosi 2000</h3>
                <p><b>SYKSY</b> <br>
                  Ensimmäinen fyysinen toimenpide oli yhteinen tutustumisretki Yliopiston Metsähovin observatoriolle perehtymään laitteeseen.
                  Samalla pohdittiin projektin kokonaisuutta ja toteutuksen mahdollisuuksia. Myös yliopiston suuntaan annettiin toive neuvottelujen
                  aloittamisesta. </p>
            <hr>
              <h3>Vuosi 2002</h3>
                <p><b>29. ELOKUUTA</b> <br>
                  Neuvottelut päättyivät onnellisesti ja kahdenväliset sopimukset yliopiston ja Viestiteknisen yhdistyksen, sekä Altairin ja
                  Viestiteknisen välillä saatettiin allekirjoittaa. </p>
            <hr>
              <p><b>8. MARRASKUUTA</b> <br>
                Sopimusten allekirjoituksen jälkeen alkoi kiihkeä inventointi- ja purkuoperaatio. Aluksi teleskoopin kaikki toiminnot ja osat piti
                käydä lävitse. Tarkoituksena oli selvittää mitä laitteesta tulee uusia, mitä voidaan purkaa kuljetuksen ajaksi ja erityisesti se,
                mitä voidaan säästää. Inventoinnin aikana selvitettiin myös tekniset seikat koskien tulevaa nostoa. </p>
            <hr>
              <h3>Vuosi 2003</h3>
                <p><b>26. ELOKUUTA</b> <br>
                  Purkutyön tultua päätökseensä, nostettiin kaukoputki jalustoineen ulos observatoriostaan. Nostoon käytettiin erikseen tilattua
                  nosturiautoa.</p>
            <hr>
              <p><b>LOKAKUU 2003</b> <br>
                 Yliopiston observatoriorakennuksen loppusiivouksen vielä jatkuessa, kaukoputki sekä pääosa puretuista osista
                 saattetiin siirtää nykyiseen sijoituspaikkaansa ensilumien sataessa Artjärven kallioille. </p>
            <hr>
              <h3>Vuosi 2004</h3>
                <p><b>TALVI</b> <br>
                Talven mittaan Metsähovin observatoriota siivoiltiin ja viimeisiä osia purettiin pois Yliopiston tulevan kaukoputken tieltä. </p>
            <hr>
              <p><b>24. ja 29. HUHTIKUUTA</b> <br>
                Loput irto-osat (pääasiassa vanhentunutta sähkötekniikka) siirrettiin pois Metsähovista ja paikkoja siivottiin luovutuskuntoon.
                Observatorion avaimet, sekä tyhjä, ehjä ja siivottu observatorio luovutettiin yliopiston edustajalle 29.4. </p>
            <hr>
              <p><b>SYKSY</b> <br>
                Loppuvuosi käytettiin rakennesuunnitteluun ja aivan joulukuun lopulla tehtiin ensimmäiset tarvikehankinnat, lähinnä Altairin
                projektikuluihinsa saaman kohdeavustuksen käyttämiseksi ajallaan ja oikeaan kohteeseen.</p>
            <hr>
              <h3>Vuosi 2005</h3>
              <p><b>21. ja 26. HEINÄKUUTA</b> <br>
                Kaksitoista kappaletta M24 kiinnikepultteja porattiin kallioon erilaisten luonnonilmiöiden kiusaamana. Pulttien poraus tapahtui
                kahdessa 6 pultin erässä, ensimmäisen urakan päättyessä lähinnä kuumuuden ja paarmojen vuoksi.
              </p>
            <hr>
              <p><b>13. ja 21. ELOKUUTA</b> <br>
                Perustusten valutyöt aloitettiin pian Järvenpään kaupungilta Altairille tulleen myönteisen avustuspäätöksen jälkeen. Ensimmäisessä
                vaiheessa maahan muurattiin kiinni kaksitoista lecaharkkoa, aiemmin porattujen pulttien ympärille. Harkoista kahdeksan tuli
                varsinaisen observatorion lattian alle ja neljä tulevien katon liukukiskojen tueksi. Viikkoa ensimmäisten valujen jälkeen tolpat
                viimeisteltiin korottamalla ne lopulliseen korkeuteensa, lähelle lattiavasojen tulevaa tasoa. </p>
            <hr>
              <p><b>4. SYYSKUUTA</b> <br>
                Päivän talkoissa valmistui observatorion betonoitujen lecaharkkotolppien päälle ensimäinen lattiakehikko sekä varsinaiset
                lattiavasat. Lattia tulee olemaan noin 4x4 metrin kokoinen ja matalimmillaankin noin puolimetriä maanpinnan yläpuolella.
                Rinteenpuolelta rakennuksen alle pääsee helposti kulkeman vaikkapa erilaisia asennuksia tekemään.
              </p>
            <hr>
              <p><b>17. SYYSKUUTA</b> <br>
              Seinien kehikot tehtiin ja pystytettiin paria viikkoa aikaisemmin tehdyn lattiakehikon päälle. Nyt observatorion rungon muoto on
              selvästi nähtävissä ja tilan koon saa hahmotettua. </p>
            <hr>
              <p><b>8. LOKAKUUTA</b> <br>
                Seinien kehikot saivat ympärilleen liki puolet laudoituksesta. </p>
            <hr>
              <p><b>23. LOKAKUUTA</b> <br>
                Rakennuksen katto muotoutui siihen mittaan, että kattotuolit ovat valmiina ja yhtä sovitettu paikoilleen. Vaikka talkooporukka
                olikin pieni, oli sää sentään kohtuullinen.</p>
            <hr>
              <p><b>6. MARRASKUUTA</b> <br>
                Kattotuoleista loputkin ruuvattiin kiinni paikoilleen. Lomoa vähän käännettiin akkuporakoneen voimin, jotta se mahtuu katon alle.
                Lisäksi seinät saivat lisää laudoitusta.</p>
            <hr>
              <p><b>19. MARRASKUUTA</b> <br>
                Lomo sai vihdoin ylleen edes vähän sateilta suojaavan katon. Hieman eteläiseltä lappeeltaan pidempi, kattotuolien päälle koottu
                harjakatto on mukavasti läpinäkyvää valokatetta, antaen samalla sekä suojaa säältä, että valoa kaikenlaisille huolto- ja
                valmisteluaskereille. Ensilumi satoikin pian näiden talkoiden jälkeen. </p>
            <hr>
              <p><b>27. JOULUKUUTA</b> <br>
                Marrskuun talkoiden jälkeen Lomo aloitti talvilevon lumeen ja peitteisiin kääriytyneenä. Paikalla kyllä kävi jäseniä, mutta työt
                saivat odottaa keväisempiä säitä. Katon alle ei tuiskuava lumikaan enään tunkeutunut kovin suurissa määrin. </p>
            <hr>
              <h3>Vuosi 2006</h3>
                <p><b>5. TOUKOKUUTA</b> <br>
                Talvilevon jälkeen työt alkoivat muun mäellä tapahtuneen toiminnan lomasa harjapellin asennuksella. Nyt saatettiin myös kuoria
                itse teleskooppi pressukääreistään, joissa se on ollut paria pressujen vaihtoa lukuunottamatta liki kolme vuotta. Alla myös samaan
                aikaan Ursan Tähtikalliolla vietetyn Aurinkokuntatapaamisen osanottajien Lomo-kuvia. </p>
            <hr>
                <p><b>13. ja 14. TOUKOKUUTA</b> <br>
                  Lauantaipäivän talkoissa observatorion lattia tuli noin puoliksi asennettua. Lomon jalustan säätöjen kohdalle tuli lattiaan
                  hyvät luukut asennon hienosäätöä varten sekä muita, myöhäisempiä asennuksia helpottamaan. Pääpeili kuljetettiin Sälinkäälle,
                  jossa sille voidaan tehdä pesu. Sunnuntaina omantunnon kolkuttamat kävivät tekemässä lattian valmiiksi</p>
            <hr>
                <p><b>4. ELOKUUTA</b> <br>
                  Lomo AZT-27 Havaintosuojan ovi rakennettu. Sälinkään sahalta haettiin Viestikalliolle lautaa ja rimaa joista rakennettiin ja
                  asennettiin saranoilleen ovi, mallia lato. </p>
            <hr>
                <p><b>13. ELOKUUTA</b> <br>
                Observatorion seinien listoitus aloitettu. Lisäksi pystytettiin katon siirtokiskojen alusrakenteita. Homma jäi vaiheeseen
                kiinnitysrautojen puutteessa. </p>
            <hr>
                <p><b>20. ELOKUUTA</b> <br>
                Sunnuntai päivän talkoissa asennettiin havaintosuojaan ja liukutukiin järeät melkein 9 metriset alumiinikiskot. Itse kattoon
                asennettiin 4 kpl laakeroituja rullarakennelmia, joiden laakerit on palvelleet aiemmin auton moottorin jakohihnan kiristimenä.
                Likukiskojen päihin asennettiin stopparit. Katto rullineen nostettiin raa'alla miesvoimalla liukukiskojen päälle. Katto liikkuu
                nyt kevyesti ja äänettömästi "kahden sormen" työntövoimalla laakeroituna kiskojen päällä. Lomon moottoreiden asennusta, putken
                pintaruosteiden harjausta ja maalausta sekä optiikan pesua päästään nyt aloittamaan. </p>
            <hr>
                <p><b>10. SYYSKUUTA</b> <br>
                Pääpeili pestiin Sälinkäällä Arin autotallissa. Pestyn peilin aluminointi todettiin kirkkaaksi ja hyväkuntoiseksi. Peilin pintaan
                jäi muutama lähinnä kosmeettinen parin neliömillimetrin tahra sekä huomattiin jo valmistuksessa tulleita ohuita naarmuja, mutta
                havaitsemiseen ne eivät vaikuta. Optiikka on nyt valmiina kiinnitettäväksi kaukoputkeen. </p>
            <hr>
                <p><b>16. SYYSKUUTA</b> <br>
                Peilikotelo maalattu, seinien rimoitusta. Lomon putken peilikotelo skrapattiin irtoruosteesta ja maalattiin ferrexillä ja
                mattaspraylla mustaksi. Havaintosuojan seinät ovat valmiit ja rimoitettu eteläseinää lukuunottamatta. </p>
            <hr>
                <p><b>8. LOKAKUUTA</b> <br>
                Lomoon asennettiin pääpeili, apupeili, vastapainot, fokusointilaite, kääntökehä ja laiteteline. Lomon laiteteline on 9x13cm
                laakafilmille tarkoitettu mutta siihen voidaan kiinnittää myös kulmapeili ja 2 tuuman okulaaripidike visuaalihavaintoja varten.
                Lomolla voi nyt ainakin testimielessä katsoa tähtiä. Okulaariaukosta katsottaessa vastaan katsoi oma silmä, joten kollimointi ei
                ole ainakaan täysin poskellaan. Kääntömoottorit eivät vielä toimi, joten kääntely hoidettiin asennusvaiheessa akkuporakoneilla. <p>
            <hr>
                <p><b>22. LOKAKUUTA</b> <br>
                Lomon hammaspyöriä rasvattu ja suoritettu empiiristä tutkimusta eri akseleiden välityssuhteista. Samalla todettu uudelleen että
                alkuperäiset AC-moottorit ovat riittämättömät. </p>
            <hr>
                <p><b>19. MARRASKUUTA</b> <br>
                Suunnitelmissa oli päätykolmioiden asentelua, mutta paikoiltaan liukuneen katon asentelu vei päähuomion ja -ajan. Syysmyrsky oli
                tehnyt kiusaa. Katosta taisi sittenkin tulla liian kevyt. </p>
            <hr>
              <h3>Vuosi 2007</h3>
                <p><b>7. TAMMIKUUTA</b> <br>
                  "Se pyörii sittenkin!" <br>
                  Lomo on todistettavasti liikkunut. Vaimean vihellyksen säestämänä tuntiakseli liikkui ensin vastapäivään ja sitten pienen
                  suostuttelun jälkeen myötäpäivään takaisin lähtöruutuun. </p>

                  <p>Sähkötarkastuslaitoksen hyväksymä, no ehkä ei. </p>
            <hr>
              <p><b>14. HUHTIKUUTA</b> <br>
              15:22 27.12.2007 Lomoon suunniteltiin asentoantureiden asentamista Mikko S:n valmistamaan suuntanäyttöön. Kaksi synkroa poistettiin
              ja paljastuneisiin akselinpäihin tehdään holkkisovitteet. </p>
              <p>Illan hämärtyessä Lomoon asennettiin tuntiakselin moottorille väliaikaisesti invertteri ja deklinaatioakselille porakone. Kylkeen
                teipattiin punapistetähtäin, Lomon perään kiinnitettiin kulmapeili ja 80mm (100x) okulaari. Katto liu'utettiin sivuun ja Lomo
                suunnattiin näillä moottorivirityksillä kohti pimenevällä taivaalla näkyvää Saturnusta. Hetken etsimisen jälkeen Saturnus oli
                okulaarin kentässä erittäin kirkkaana ja tarkkana ja näky oli suurenmoinen. Jalusta on kohtuullisen hyvin ekvatoriaalisesti
                suunnassa, koska Saturnus pysyi vain tuntiakselimoottoria käyttämällä pitkän aikaa (n 1/2 tuntia) okulaarin näkökentässä. </p>
              <p>Mika A toi paikalle laadukkaan 25mm Swan okulaarin (320x), jolla hyvän seeingin hetkillä Saturnuksesta näkyi erittäin terävänä
                kaikki renkaat A B C, Saturnuksen oma varjo renkaassa, Cassinin jako, Encken minimi ja lukuisia pilvivöitä ja kuita. Kuu Titan
                erottui selvästi oranssina ei tähtimäisenä kohteena. </p>
              <p>Lomolle ei ole vielä tehty mitään kollimointeja tai muita optiikan säätötoimenpiteitä pääpeilinpesua lukuunottamatta. Mekaniikan
                laadusta johtuen säädöt ovat säilyneet hyvin siirto-operaatiosta huolimatta. </p>
              <p>Parikymmentä Viestiteknisen, Altairin ja Ursan laitepäivän osallistujaa oli katsomassa ja todentamassa Lomon jalustan tukevuutta
                ja optiikan laatua. </p>
            <hr>
              <p><b>8. HEINÄKUUTA</b> <br>
                Edellisviikolla tuodut levyt kiipeilivät nyt paikoilleen päätyihin, siis osa niistä. </p>
            <hr>
              <p><b>8. SYYSKUUTA</b> <br>
                Observatorioon asennettiin liukukaton tuulilukot, sähköpistokerasiat kaikille sisäseinille, loput seinärimat, valokatteeseen lisää
                ruuveja, saranoidun länsipäädyn vipumekanismi ja oveen lukko. Katon saa nyt helposti avattua ja länsipäädyn taitettua sivuun joten
                rakennus on teknisesti toimiva Lomon käyttöä varten. Puuttuu vielä erinäisten rakojen lumisuojia ja räystäitä, tuulilukot katon
                aukiasentoa varten, portaat sekä maalaus. </p>
            <hr>
              <p><b>17. MARRASKUUTA</b> <br>
                Pikaliikkeiden AC-moottorit ovat nyt paikoillaan. Invertterit on kytketty ja moottorit pyörivät. Tosin RA suunta vaatii pientä
                herkistelyä. 100kg:n epätasapainolla saattaa olla vaikutusta. Todettiin myös että Lomo jaksaa kohottaa observatorion kattoa. </p>
            <hr>
              <p><b>24. MARRASKUUTA</b> <br>
                Lomo pakotettiin liikkeelle ja havaittiin Kuuta. Seurantaa ei vielä ollut mutta sprayvaseliinin liukastamaa vaihteistoa saatiin
                ajettua eteen, taakse, ylös ja alas. Kuuta katsottiin Arin 13mm:n Naglerilla, 615X suurennus vastaa sitä että kuuta katsotaan
                480km:n korkeudesta. Harmi kun Kiinalaiset panivat paremmaksi ja laittoivat luotaimen vain 200km:n korkeudelle. </p>
            </article>
      </div>
        <footer>
          <hr class="hr">
          <p class="footeremail">altair(a)ursa.fi</p>
          <p class="footerupdate">Päivitetty pvm <br>
          © Copyright Tähtitieteellinen yhdistys Keski-Uudenmaan Altair ry </p>
        </footer>
    </div>
  </body>
</html>
